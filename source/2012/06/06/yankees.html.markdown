---
title: NEW YORK - Dag 2
date: 2012/06/06
location: New York, USA
---

Vandaag hebben we het wat rustiger aan gedaan. Eerst zijn we langs de Newport mall gelopen voor ontbijt (Koffie plus een HUGE muffin) en daarnaa naar de Target om een TOMTOM te halen. Het personeel dat duidelijk zeer entousiast over het werk is dat ze doen had dan eindelijk toch de tijd om de TOMTOM uit de vitrine te halen.

Met de TOMTOM op zak zijn we terug naar het appartement gegaan en vandaar met de Subway naar Central Park. De rest van de middag hebben we besteed aan het kijken van 2 softball wedstrijden in Central Park. Met 25 graden en af en toe een wolk was het prima te doen!

Het begon langzaam tijd te worden om richting Yankee Stadium te gaan, dus we hebben de kaartjes opgehaald en met een 25 minuten durende Subwayrit waren we bij Yankee Stadium. Twijfel over welke metro te nemen was er deze keer niet, het is gewoon een kwestie van de NY Yankees petjes en shirts volgen.

De wedstrijd duurde ongeveer 3 uur en resulteerde in een winst van de New York Yankes tegen de Tampa Bay Rays met 4-1. Inmiddels was het donker en zo'n half 11, tijd om terug te gaan naar het appartement, want morgen om 9 uur staat DJ (onze appartement verhuurder) klaar om ons een rit naar het vliegveld te geven. Service!



